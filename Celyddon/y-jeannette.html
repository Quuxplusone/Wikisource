<html lang="cy">
<head>
<title>Y Jeannette</title>

<style>
div.spacious {
  width: 65vw;
  max-width: 800px;
  margin-left: auto;
  margin-right: auto;
  margin-bottom: 10em;
  color: #000066 ! important;
  font-family: "Palatino Linotype", "Book Antiqua", Palatino, serif;
  line-height: 1.5;
}
div.poem {
  margin-left: 2em;
  white-space: pre-wrap;
}
span.unclear {
  background-color: #eeeeff;
}
p {
  text-indent: 20px;
}
span.sc {
  font-style: normal;
  font-variant-caps: small-caps;
}
span.caps {
  font-style: normal;
  text-transform: uppercase;
}
a {
  color: inherit;
  text-decoration:underline;
  text-decoration-style: dotted;
}
nobr {
  white-space: nowrap;
}
</style>

</head>
<body>
<div class="spacious">

<center><div lang="en">
<p>This is David Celyddon Phillips’ ode <i>Y Jeannette</i>,
transcribed by Arthur O’Dwyer (2025).

<p>Poet David C. Phillips,
whose <a href="https://en.wikipedia.org/wiki/Bardic_name">bardic name</a>
was <i>Celyddon</i>, was born in Aberdare, Wales, in 1848; moved to Johnstown, Pennsylvania,
circa 1874 (see below); and died in or near Utica, New York, 1915.

<p>See also <a href="./clippings.html">newspaper clippings</a> about Celyddon.
</div></center>

<br><br><hr><br>

<p><b>“Y Jeannette,”</b> from <b><i>Gweddillion y Gorlifiad; sef Gwithiau Barddonol,</i></b>    
by D. C. Phillips (Celyddon), 1891.
<a href="https://archive.org/details/gweddillionygor00philgoog/page/n53">Pages 49–60.</a>

<blockquote>
<p><i>Buddugol ar destyn y Gadair yn Eisteddfod Plymouth, Pa., Rhagfyr 25, 1884.</i>

<div class="poem">Anturia ar hynt erwin—nef-awen,
&emsp;&emsp; Nwyf eang cerdd ddibrin;
A ffrydied anghyffredin—farddol wawl,
Hyd arw oesawifyd y rhew iesin!

Y meddwl ymawyddus—archwilia’r
&emsp;&emsp; Uchelion clodforus;
&emsp; Bro y daran a’i bri dyrus,—a ch’oedd
&emsp; Aruthr gylchoedd y moroedd ymwrus.

Ond aig hyglod enaid y Gogledd—oer,
&emsp;&emsp; Heria ei chwilfrydedd;
Er ei firain orfawredd—gwycha’,
Ni rwyfa heibio y Pegwn rhyfedd!

O! y man annymunol—man angeu
&emsp;&emsp; Mewn ingoedd dirdynol!
Man rhysedd mewn rhew oesol—yw’r pell bau,
A’i fyd o donau i fodau dynol!

Bu dewrder heb awdurdod—yn y fan,
&emsp; &emsp; Dan faich trwm mewn malldod;
&emsp; Ni fu nawdd o’i fewn i fod,
&emsp; Ond aden wen y Duwdod!

&emsp;&emsp; Er pob pwn y Pegwn pell
&emsp;&emsp; &emsp; Byth a saif yn beth o swyn,
&emsp;&emsp; Megys rhyw ddigyfryw gell
&emsp;&emsp; Ar dwr y mor i’r dewr mwyn.

&emsp; Y llongau a ollyngwyd—i’w geisio’n
&emsp; Grwn a’i chwilio’n ysgyrion chwalwyd!
&emsp; Ac allan, er a gollwyd—Jeannette aeth,
&emsp; Hon, er mawr alaeth, i’r mor a hwyliwyd!

&emsp; Ond cyn mudo cawn am adeg
&emsp; Wylo’n unol ar lanw y waneg!
&emsp; Pob calon dirion deg—brudd ymoedai,
&emsp; Mwyn achwynai am drem yn ’chwaneg!

Cul enyd i’w calonau—yn awr fu,
&emsp;&emsp; Ar fin ein gororau;
Bu’r gwron pybyr gorau—mewn pryder,
A’i fêl don dyner oedd fal dan donau!

&emsp; Priod wen y cadben call,
&emsp; Em dduwies, Emma ddiwall,
&emsp; Ar y bwrdd yn awr y bu,
&emsp; Ar y dwr yn pryderu!

&emsp; Pwyl ei thro, gwelw ei threm,
&emsp; Oedd y fwyn annedwydd fam;
&emsp; Pell ferw y llanw llwm
&emsp; Chwalai’n drist ei chalon drom!

&emsp; Ei phlant bychain, mirain, mad,
&emsp; Yn siriol fynent siarad,
&emsp; Fr fod y cwmwl dwl, du,
&emsp; Yn cwnu mewn amcaniad
&emsp; Anfoddus, i’r fun feddai
&emsp; Ar bur fron yn chwyddo’n chwai!
O’i mynwes y dymunai—lwyddiant llon
&emsp;&emsp; Y gwron a garai!

Mor unol yr ymranodd—a Delong,
&emsp; &emsp; Mewn dolur dychwelodd;
&emsp; Hyf arwr yntau foriodd
&emsp; I oer fyd yn ddewr o’i fodd.

O San Francisco mwyn hwylio wnelynt,
Berw’r eigion yn bur hoew rwygynt,
Yn chwai rywiog cerddorion chwareuynt,
O dyrau anian megnyl darenynt,
I’w hwylio ar eu helynt—ceisient wên
Y mor addien, a llwyddiant mawr iddynt!

&emsp;&emsp; O gyffiniau pell ororau
&emsp;&emsp; Y Talaethau heirdd, tylwythog,
&emsp;&emsp; Morio’n ddiau wnaent y tonau,
&emsp;&emsp; Heibio’r glanau’n bur galonog.

&emsp;&emsp; Mis Mehefin a’i hoen iesin
&emsp;&emsp;&emsp; A’u cynesai;
&emsp;&emsp; Jeannette weithion ar wiw eigion
&emsp;&emsp;&emsp; Ymfawrygai.

&emsp;&emsp;&emsp; Castell’cystal
&emsp;&emsp;&emsp; Ar ddwr i ddal
Oedd a nofiai ohwydd neifion,—a’i dwylaw
&emsp;&emsp; Oeddent deilwng ddewrion;
&emsp; Fel o ganol hafol geinion
&emsp; Eu gwlad rydd a’i gelltydd gwylltion,
&emsp; A chylch boddus, dawnus dynion,
&emsp; A’u hofifeiddlwys geraint ffyddlon;
Cyrchu wnai y llu llon—i’r wlad oerddu,
&emsp;&emsp; Er gwgu’r drwg eigion.

Heb lesgedd heibio Alaska—ai’n buraidd
&emsp;&emsp; Yn barod i’w gyrfa;
Mawr lwyth hon a’i dynion da—o’ent addas
I oror oerias y rhew a’r eira!

&emsp; Wrth gychwyn, y deg waneg wenai,
&emsp; Ei gwir ryddid i’r llong fyg roddai;
&emsp; Ond mor fyr y difyr hynt dyfai,
&emsp; Gwên dda’r eigion ymgynddeiriogai!
&emsp; Ei fydoedd ymofidiai—gwynt uchelfloedd
&emsp; Dros y moroedd dyrus ymyrai!

&emsp;&emsp; O don i don ymdynai,
&emsp;&emsp; Byw iawn drwy Lawrence Bay äi;
&emsp;&emsp; Ac anian oedd yn gwenu
&emsp;&emsp; Ar y cain ymchwilwyr cu!
&emsp;&emsp; Goleuni teg y glenydd
&emsp;&emsp; Lonai rawd pob calon rydd;

&emsp;&emsp; A’r mawr for yn gefnfor gwyn
&emsp;&emsp; Yn wastad hwnt wnai estyn;
&emsp;&emsp; A’i donau blwng o dan bla,
&emsp;&emsp; A’i yrfa yn ddiderfyn!

&emsp;&emsp;&emsp;&emsp; I’r lan oer Iwys,
&emsp;&emsp;&emsp;&emsp; O dan od dwys,
O’u man anmwys mewn boen mad;
Elai’n llon y doethiou dethawl
Ar wych hylaw ymgyrch chwiliawl:
Anfonid yn fynych,
Ar swydd i’r tir sych,
Rai dinych wyr doniawl.

&emsp;&emsp; Ar aig hyglir oer y Gogledd,
&emsp;&emsp; Nofio bellach wnai’n hyf bwyllwedd;
&emsp;&emsp; Tri deg tri mewn dig unigedd
&emsp;&emsp; Ar y myr gorchwerw’u mawredd.

&emsp;&emsp; Dyrus tynent dros y tonau
&emsp;&emsp; Hwnt o lanau’u hynt olwynog;
&emsp;&emsp; ’Nawr ni welent eirian hwyliau
&emsp;&emsp; Ar y tonau hurta’, enwog.

Archwilient arucheledd—yr eigion
&emsp;&emsp; Rhwygawl mewn chwilfrydedd,
Am hollol dreiddlym allwedd,—er pob cur,
Ar hyd aig eglur oerfryd y Gogledd.

Am ryw ysbaid y mor mawr agorai,
A digon nwyfus y llong deg nofiai;
Ond O! mor ddiwyd y mor a ddeuai,
A’r iâ her-glodus ar ei war gludai!
Cywir iawn y canai—y llong nerthawl
Yn ei rew unawl, ac ymdaranai!

Er gwasgiad y mor gwisgi,—er cadw
&emsp;&emsp; Rhew cydiol am dani,
Daliai y llong hudol y lli’,—er bod
Diail ddyrnod dialedd arni!

O! y llong ni ollyngir—o afael
&emsp;&emsp; Nwyfus rhew nertholglir;
Mynyddau’n olau welir,—terfysglyd,
Am ryw enyd ar wyneb mor unir!

Unigrwydd creulawn hagra’—y moroedd
&emsp;&emsp; Mawrion deimlent yma;
&emsp; Tywydd a’i todd a’i bla
&emsp; Ar oror y rhew oera’!

Fel palas addas iddynt—oedd y llong,
&emsp;&emsp; Nawdd llwyr rhag y rhew-wynt;
&emsp; Er curo llawer corwynt—ystormus,
&emsp; Hi ddaliai’n hwylus hir ddalen o’u helynt!

Archwylwyr aruchelaf—oeddent,
&emsp;&emsp; Er trag’wyddol auaf,
&emsp; Heb lesghau yn neddfau Naf,
&emsp; Ar wych for y Goruchaf!

Er cael haf, gauaf oer gwyw—ydoedd hwn,
&emsp;&emsp; Nid oes haul uchehryw
&emsp; Dodda’n fwyn eu dydd heddyw,
&emsp; Yn addwyn fan i ddyn fyw!

Os gwelent ynys gulwedd—drwy y niwl,
&emsp;&emsp; Draw yn y ne’n gorwedd,
&emsp; Er dyrus for, eu dewredd
&emsp; Gariai’r llu i sangu’i sedd.

A cheisient gael achosion—newidiad
&emsp;&emsp; Annedwydd yr eigion;
&emsp; Cadwent daith diffaith y don
&emsp; A’i nwydau mewn cofnodion.

Bu’r morwyr hoewbur am hirion—fisoedd
Ar y moroedd, mor rhwym braidd a’r meirwon!
Rhewog gyfandir ar frig hyf y wendon,
Neu gronfa digariad o Alpau geirwon,
Symudai, gwgai ar y dig eigion,
Yna ysgarai ’i hun yn ysgyrion!
Gwawr aur rhyddid a gwell gwir arwyddion
Ar y mor dorent mewn grym i’r dewrion!
O oer giliau’i arw galon—y llong chwai
I ryddid ddaethai mor ddedwydd weithion!

&emsp; Mwy oeddent ymawyddus—archwilwyr,
&emsp;&emsp;&emsp; Uchelaf for clodus;
&emsp; Er trachwant y rhew trwchus—byth greulon,
&emsp; Mwy hyf i’r eigion ai’r llong ymfawrygus.

Mor llon’ pob calon, pob cawr—a godai
&emsp;&emsp; I’r gad erch ddirfawr;
&emsp; Rhyddid nef welid yn awr,
&emsp; Ar wyneb mor eirianwawr!

Ond wele’i uniad ar frad-olwynion
Eto’n ymrwygo tan y mawr eigion;
Ac am y morwyr camai y mawrion
Fryniau o rew, dan drumau gordrymion,
A’u noddfa elai’n hawdd i’w afaelion;
Mor gadarn oeddent ei drwm ergydion!
Clywch eu hochenaid—cloch eu hachwynion!
Tra’r tonau’n croni am dani’n dynion!
Gerwinawg wthiwyd y gwyr yn gaethion
Ar y dir oror a’i dyrau oerion;
Ac heibio aethai eu teg obeithion,
Fel niwl y boreu o flaen ei awelon;
Ac hawlid dewredd calon—dwyfol bur,
I ddal antur mor brudd ei helyntion!

Wele y llong ar ael y lli’—yn awr,
&emsp;&emsp; Un wedd a thlws lili,
&emsp; Ar fron oer mawr rew o fri,
&emsp; A’i dewr galon ar dori!

&emsp; Buan gwelodd y cadben golau
&emsp; Du ing ola’i long fad a’i hangau!
&emsp; Tra arni’r mor yn cau ei ddorau,
&emsp; Ein dewrgu arwr brydai’r geiriau:

“O! Jened, laned oedd ar li’,—urddas
&emsp;&emsp; Ac harddwch y weilgi;
&emsp; Rhag dyrnod drwg du oerni,
&emsp; Nawdd a nyth oedd hon i ni.

Brenines, duwies y don,—arglwyddes
&emsp;&emsp; Bâr ogleddawl eigion,
&emsp; Lwyr giliodd lawr i galon
&emsp; Y dig aig yr adeg hon!

Ow! golled, nid oes gallu—ar y mor
&emsp;&emsp; Ymwriawl i’w leddfu;
&emsp; Neshaodd awr y nos ddu,—a’m dewrion
&emsp; A wel yr eigion yn trylwyr wgu!

Er gweled dyfnder gwaeledd,—ac angen
&emsp;&emsp; Drwg ingoedd mor rhyfedd;
Ni bu ail i roi mewn bedd—cynddeiriog,
Ein gwych eurog agergwch i orwedd!

O! bu ini bob enyd—o’n haerfa
&emsp;&emsp; Fel arfog dy’n bywyd;
&emsp; Gwnai’m glewion hyfion hefyd,
&emsp; Y gain fun megys gwyn fyd.

Ond er hyn o daranu,—uwch yr aig
&emsp;&emsp; Chwery haul goleugu;
Mae gobaith myg ohebu—er pob aeth,
A’m hunol dalaeth a’m hanwyl deulu!

Mawl i Dduw am ei hael ddawn!—y morwyr,
Y dinad arwyr, achubwyd yn diriawn;
Os yw’r llong a’i thrysor llawn—mewn dwfr-bant,
Ein badau rwygant wyneb du’r eigiawn!

&emsp;&emsp; Dirion Naf! O dyro nerth—i gyraedd 
&emsp;&emsp;&emsp;&emsp; Goror Rwssia anferth!
&emsp;&emsp;&emsp; Dyro, Ior, o’r cefnfor certh,
&emsp;&emsp;&emsp; Bur redfa i’m gwlad brydferth!”

&emsp;&emsp;&emsp;&emsp; Yna’r cadben trylen trodd,
&emsp;&emsp;&emsp;&emsp; A’i forwyr a fyfyriodd;
&emsp;&emsp;&emsp;&emsp; Y cawr brwd, er cur bron,
&emsp;&emsp;&emsp;&emsp; Rodd araeth wir i’w ddewrion:

&emsp; “Ymwrolwch, er mor o alar,
&emsp;&emsp; Ar ol lluched y tyr haul llachar;
&emsp; Er mawr boen, o’r mor bâr—awn i gyd,
&emsp; A’i dyrau diwyd i dir daear!

&emsp; O! cyd-unwn er gwanc ei donau,
&emsp; Ac helpwn ein gilydd dros grog Alpau,
&emsp; Yn bur o gariad—pawb ar eu gorau,
&emsp; A’n Hior uniawn a’n harwain a’i riniau,
&emsp; I lunio’n ffordd i lanau—gwareiddiad,
&emsp; A hyny heb oediad, gyda’n badau!”

&emsp;&emsp; Ar ol cychwyn arlwy cuchiog
&emsp;&emsp; Y mor enwog, marw, anwar,
&emsp;&emsp; Wele wed’yn eu hwyl oediog
&emsp;&emsp; Dan ei finiog don a’i faniar;
&emsp;&emsp; Creigiau mawrion rhew anffyddlon,
&emsp;&emsp; Erwin eigion bâr, anhygar;
&emsp;&emsp; Breuol dorai, chwim-symudai,
&emsp;&emsp; A didolai’i faes didalar!

&emsp;&emsp;&emsp; O! mor araf am hir oriau,
&emsp;&emsp;&emsp; Eu dihedog symudiadau,
&emsp;&emsp;&emsp;&emsp; Ar wanegau crwn eigion!
&emsp;&emsp;&emsp; Hwy a lusgent yn wir lesgawl
&emsp;&emsp;&emsp; Eu holl nwyddau’n llon a haeddawl,
&emsp;&emsp;&emsp;&emsp; Ar ymwriawl fyr mawrion!

&emsp;&emsp;&emsp;&emsp; Anwylo wnelynt
&emsp;&emsp;&emsp;&emsp; Hwyliad eu helynt,
&emsp;&emsp;&emsp; Er y mawrwynt, yrai o’r moroedd;
&emsp;&emsp;&emsp;&emsp; Eu gobaith gwibiawl,
&emsp;&emsp;&emsp;&emsp; Ni allai’n hollawl
&emsp;&emsp;&emsp; Heulio’n nofiawl ar ael y nefoedd.

&emsp; Er gwaned, eurog wenu—wnai o’r gwyll,
&emsp;&emsp;&emsp; A’r gwyr wrtho’n glynu,
&emsp;&emsp; Er bod dan y dyrnod du
&emsp;&emsp; A pharod oll i fferu!
&emsp;&emsp; Mwyn obaith! myn ohebu
&emsp;&emsp; O’r bedd, bron, â’r galon gu!

&emsp; I gyrau mor agored—hwy ddaethant,
&emsp;&emsp;&emsp; Oedd eithaf eu lludded;
&emsp;&emsp; Ond cryf ydoedd nod eu cred
&emsp;&emsp; Am eirian fro ymwared!

Bu hudol roi y badau—ar y mor,
&emsp;&emsp; Er eu marwol ofnau;
Ond rhanodd hynt y gwynt gau—y tri bad,
Ar ei yriad yn y pell ororau!

O! un o lionynt sy’n huno—a’i lwyth hoff,
&emsp;&emsp; Yn y glwth aig heno;
Daeth dau’n glir i dir, do,—<i>rhy ddu</i> eu hynt,
O wydd eu helynt af i brudd wylo!
</div>
</blockquote>

</div><!-- spacious -->
</body>
</html>
